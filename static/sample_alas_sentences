Assalamu alaikum warah matullahi wabarrakatuh
Aku gelakhku Haji Imam Nawawi amsah mamas.
Lahir pada tahun 1939,
dalam keadaan sehat walafiat.
Jadi bagas hal nde aku cekhiteken masalah kune cekhite ne untuk nindekhken khumah adat alas.
Khumah adat alas nde iye mempunyai tingkaten-tingkaten,
tingkaten lot tujuh khuang,
lot pitu khuang,
lot lime khuang,
dan lot telu khuang.
Pitu khuang adalah khumah yang ditempati oleh khaje,
lime khuang di tempati oleh khaje  bekhempat,
telu  khuang di tempati oleh pengulu dan jeme sintekhem.
sebelum nindekhken  khumah adat edi nilakukan musyawakhah,
musyawakhah bagas kute ise yang akan nindekhken khumah adat.
Khumah adat nde de umpamene ye dakhi khaje bekhempat maka khuangne adalah lime khuang,
kayune nipilih yaitu kayu tihangne kayu pepening ato intap ni buet ni khimbe akhi setelah melalui proses penyelidiken dan ijin dakhi pade penghuni deleng,
jadi waktu sebelum ni tabah kayu ne edi ni lakuken be kapakne ni babe be kayu belin yang akan ni tabah edi,
ni pedem ken adi sebongi,
jadi hadi maksudne apakah kayu e sekhasi untuk pekakas khumah di ape made,
de sekhasi kapakne tetap cindekh,
tetapi de dak sekhasi kapak ne bulak,
de kapak ne bulak kayune hakhus ni pindah pilih yang lain.
Jadi kayu ne ende yang ni guneken untuk tihang yoh kayu bulak ne ngkahe,
kahene de bulak ngkolu edi kukhang sekhasi,
bulak ngkahe kayu ne.
jadi kayu di edi me nipilih,
de kale dengen sistim kapak,
malet kale singso,
malot gekhgaji dan sistim kapak kekhine,
ni takhah kayu ni ukukh sesue khut ke ingenen,
belin tihangne se kukhang-kukhang ne tihangne waluh kali waluh,
jadi  edi tihangne ni bahan waluh sagi kakhene maksudne tihang waluh sagi nde adalah dakhi selukhuh penjukhu ni keliling di ni pake untuk keadaen khumah di,
jadi kakhene waluh sagi nde bekhati waluh penjukhu waluh dakhipade akhah mate angin.
Setelah kayu nde selese ni buet maka untuk dinding ne edi ni bahan kayu ne dakhi kayu khembaye,
kayu khembaye nde dindingne de kale adalah kuling kayu pepening,
tetapi sendah nibahan kayune kayu khembaye kakhene edi mudah dan dekah tahan ne dan taboh kokhjai se,
sedangken tihang ne ende ni pilih kayu si mekoong
akhtine yang punya kekuaten tahun-tahunen.
Jadi si khumah di nde go se cukup pekakas ne maka ni lakuken be pe nepung tawakhen be kayu si akan ni cindekhken.
Jadi khumah e ni seleseken tapak ne,
tapak ne pe ni ukukh kane belangne kune ke inginen dakhi pade pihak dakhi musyawakhah kute,
de umpame ne khumahne pitu khuang ato lime khuang jadi edi ni ukukh belang tanoh ne dan edi nibokhsihken be keliling maka setelah edi mulai me metukang,
jadi tukang mulai mahani pekakas mulai tihang soh be bakhe ne,
soh be dinding ne dan kayu nde de waktu cindekhken ende dak tegaye pake baji,
kakhene kale untuk mahan pekakas khumah di hakhus sesue dengen ukukhen.
Jadi setelah ni bahani oleh tukang jadi kayu di ni adeh be ni lakuken pencocoken antakhe tihang khut bakhe,
antakhe bakhe khut pekakas-pekakas lain ne dan tihang ne adalah kayu si mekoong ge.
jadi bakhe ne jadi lot suatu hal yang ni kas lain malet begedi,
jadi bakhe tengah due bakhe tengahdi edi dak te gaye me sambung,
si mu mesambung bakhe untuk khambi bakhe untuk tihang tengah e tihang si bantengah ne dan kayu-kayu di memang mu ye pake sambungen
tapi khusus untuk bakhe tihang tengah hadi ni bekas ne kae gelakhne ee kayu si dak mesambung nde jadi gancih tihang ne kane ulang ye ganjil tekhidah kane kekuaten ne dos khut bakhe si tihang si lot,
bakhe si lot ni hadi me gelakhne lot buah butun,
buah butun nde akhtine mahan kekuaten tihangne walope dak soh tukhun tetapi buah butun nde mempunyai kekuaten untuk menampilken kekuaten bali khut tihang si ndes be tukhun,
nindekh ken khumah nde edi istilah ne metegu,
jadi sebelum nindekhken khumah ni pulungken be masyakhakat kute e setelah ni pulungken mulai me ni sesekh tihang khut bakhe,
setelah cukup kaseme kekhine adi me mulai metegu, akhtine cindekh tihang,
setelah cindekh tihang ni tempatken me bakhe di,
bakhe nde ende me ni tegu gelakhne ende me istilah metegu untuk ni tempatken be tihang-tihang si enggo kene pahat.
Setelah cindekh ye jadi tihang nde ni sokong kane ulang bulak.
Jadi adi me gune ne me jeme tekhem dan adi kane gune ne tokoh-tokoh masyakhakat menyaksiken cakhe nindekhken khumah adat di.
Setelah cindekh ye kekhine maka mulailah mulai bahan lante ne.
Lante ne nde ende me dasekhne de ni khambih khut khumah indung lantene dasekhne edi dakhi batang pinang ato dakhi buluh metue,
belang dasekhne khate-khate ye due jakhi,
sedangken ni lepo belang dasekhne edi telu jakhi,
telu jakhi tangen maksud ne kae belangen dasekhne ni lepo,
kane lepo nde adi me si nggati ne ni singgahi kalak,
kakhene khumah adat Alas di pintu ne sebuah amin pintu mengket yaitu melalui lepo.
Edi kase ni lepo di tihang ne e pintu dasekh ne ye belang ne telu jakhi dan adi biase ne ni bahan dakhi tembukh libung.
de dasekh ne ni batang pinang ni khambih dan ni khumah indung maka untuk lepo dakhi dasekhne tembukh libung,
kakhene tembukh libung lebih mempunyai kekuaten dakhi pade hal-hal lain,
khumah adat Alas di ye dak lot istilah jendele,
istilahne tingkap,
tingkap di akhtine selambakh papan edi tingkap di ni bahan untuk memudahken mukaine dan edi selambakh papan,
jadi husus untuk ni hanjung memang lot jendele,
jendele ne di biase ne ni bahan beke due,
begedi kane jendele ni khumah indung edi pe bahan beke ne begedi de ni ukukh be khumah nde ni ukekh mulai ni pemimpin nakhi soh ye bakh kae gelakhne tagelen,
tagelen tumpun khakhis hadi ni ukekh dan begedi kane ni pemimpinen.
ukekhne ni pemimpinen nde ye pekhtame ukekhne tupe mekhindu,
kayu bekhingin dan gajah numpak.
maksud ne ukekh nde tupe mekhindu akhtine suatu ketenangen dan gajah numpak menunjuk ken suatu kekuaten,
dan ni tihang nangkih ni tangge khuma adat Alas nde tangge ne julu akhi,
kakhene letak khumah cakhe Alas edi ye ngkahe ngkolu sehingge matuwakhi untuk pagi-pagi ye mekhe cahaye debeken lep ato ni kas mangan,
beboon ni khambih dan sahungne setelah edi sahungne ni bahan dakhi ijuk ato dakhi khumbiye,
jadi de ijuk kase bahan ende ni bahan iketen ne mejile ni atukh sehingge lot istilah tali ne untuk iketen adeh sahung di lot tali
tali nawe gelakh ne,
tali nawe nde ni bahanni ni khakhis dan de lot kejadin kemesengen tinggal petepken pelin nali nawe nde sahung ne mu nokhjun sekali tukhun,
begedime cakhe mahan sahung ne dan begedi kane untuk mengatasi kepentingenne,
jadi bagas hal nde ni khumah adat Alas di let pige-pige khuang,
de ni khumah indung edi me ni bantengah jadi gune ne khumah indung nde hadi me jadi pusat kegiatan de lot acakhe adat,
maka ni pusat ken ni khumah indung dan edi de dak acakhe-acakhe adat Alas de dak let acakhe edi ni tempati oleh kalak metue,
kalak bujang,
dan hadi me bekasne bayu ni bebongi dan de sesakhi ye kas ne bayu edi me ni khambih khambih tundun,
ni hadime khambih tundun khut khumah indung nde ni hadi me bekas ne kalak metuwe dan kalak bujang,
kalak balu hande me ye bekas ne bayu hadi kane bekasne untuk melahikhkan seni budaya edi canangne canang buluh dan lot kane canang situ ato canang ayan
jadi de lot kase acakhe maka tekhidah medi ke adaen ni khumah e,
jadi khumah e ni tempati ole hoye sebuah kelompok,
pige kelompok ni bagas kute e minimal sejumlah edi me si ngiyani khumah adat e tujuenne adalah untuk menjaga kesatuan dan persatuan ni bagas kute.
khumah adat Alas nde adalah bertanda bahwa edi me kekuaten ke simpulen bagas kute lot lambang persatuan dan edi kane lambang kesepakaten.
Jadi ni tangge sebelah kikhi nangkuhen edi ni pasang takal kobo,
takal kobo nde ni pilih kobo si belin dan edi maksud ne ni pertanda bahwa si tading ni khumah di adalah orang yang punya kekuatan yang bisa menyelesaikan masalah.
dan khumah adat di khumah adat alas,
ni hankung ken jahe edi ni tempati oleh yang di tua kan,
jadi ye me menjadi pimpinen ni bagas khumah adat di dan ni hanjung julu edi adalah orang yang ke dua yang di percayakan untuk melaksanakan adatistiadat ni bagas kute sebage tempat nungkun,
jadi khambih adalah bekas kalak metue-tuwe, tokoh masyakhakat, imam, khatib, bilal, dego kase bagas acakhe adat.
sedangken khambih tundun ni bekasi oleh metuwe-tuwe alang, memang tokoh masyarakat ye ni tuwe ken jadi ketuwe belagakh ade bekas ne ni khambih tundun,
sedangken ni lepo ni tempati oleh belagakh-belagakh yang belum mengetahui keadaen dakhipade kehidupen sehari-hari dan kalak si nempati lepo nde cekhok ne adalah angin lalu dak te gaye ni pecayai cekhok kalak ni lepo,
yang di pecayai adalah apa bila cekhok di de ni cekhok ken ni khambih hoye dan begedi kane ni khambih tundun,
tapi yang paling benar cekhok nde adalah edi me cekhok ni khambih dak ni khambih tundun,
jadi khumah nde khumah adat nde edi cet ne wkhne bekhong, menunjuk ken bahwa edi suatu ketenangen bagas geluh.
begedi kane cet-cet lain ukekh-ukekh ne adalah empat warna te ukekhne ni pemimpin dan kae gelakhne ni tumpuen sahung ende ukekhne empat wakhne,
wakhne magakhe,
wakhne mentakh,
wakhne bekhong, dan wakhne hijo
mu kane memang ni tambah dengan wakhne belau,
edi me ukekhen bagas wakhne-wakhne bagas khumah si ni leketen,
jadi bagas hal nde dego kase cindekh khumah adat nde beakhti suatu petanda lot kesatuen dan persatuen ni bagas kute dan de acakhe-acakhe kase ni laku ken adalah ni sungken be tokoh-tokoh si ngiyani khuma adat di,
kakhene khumah adat di mekhupeken tumpuh adat istiadat dan tumpun permasalahen dan iye me menyeleseken masalah ni bagas kute apa bila terjadi hal-hal yang tidak di ingini.
begedi me cekhite dakhi pade khumah adat alas nde dan bagas hal nde agak ku memang ende dak nge lengkap tapi dan lengkappe edi me garis-garis besar,
gakhis-gakhis belin dakhi pade ke adaen khumah adat nde.
jadi lebih kukhang bagas cekhok nde ku ahiri
wabillahi taufik walhidayah wassalamu alaikum warah matullahi wabarakatuh
sepakat segenep kite kekhine,
khas dakhat khas be lawe gedi me si ku soh ken.